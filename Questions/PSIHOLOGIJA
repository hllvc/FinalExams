1) Početak znanstvene psihologije veže se za:
a) Burrhusa Skinnera
b) Sigmunda Freuda
c) Wilhelma Wundta*
d) Ivana Pavlova
2) Mišljenje, pamćenje i učenje su procesi:
a) afektivni
b) konativni
c) kognitivni*
d) koherentni
3) Kako bismo mogli donositi valjane zaključke na temelju provedenog anketnog ispitivanja, posebno je važno da uzorak bude sastavljen od:
a) istog broja muških i ženskih ispitanika
b) ispitanika koji dobro reprezentiraju populaciju*
c) sličnih ispitanika
d) dobrovoljnih ispitanika
4) Koja endokrina žlijezda izrazito pojačava svoj rad pri jakome strahu:
a) nadbubrežna žlijezda*
b) spolna žlijezda
c) gušterača
d) hipofiza
5) Šta je od navedenog primjer učenja klasičnim uslovljavanjem:
a) nogometaš izvodi udarac oponašajući trenera
b) pas trči u kuhinju na zvuk otvaranja vrećice za hranu*
c) pas pritišće polugu nakon što je dobio hranu
d) dijete uči kako bi dobio pohvalu od roditelja
6) Istim testom inteligencije testirani ste u razmaku od 6 mjeseci. Oba puta postigli ste isti rezultat. Koju mjernu karakteristiku testa potvrđuje ovakav rezultat?
a) objektivnost
b) valjanost
c) osjetljivost
d) pouzdanost*
7) Da biste uspješno odgovorili na pitanje, u trenutku pisanja ovog testa, tok informacija iz vašeg pamćenja je:
a) iz dugoročnog u kratkoročno*
b) iz dugoročnog u senzorno
c) iz kratkoročnog u dugoročno
d) iz senzornog u dugoročno
8) Koja vanjska prepreka može izazvati frustraciju kod osobe:
a) sukob motiva
b) nedostatak znanja
c) nedostatak talenta
d) norme i običaji zajednice*
9) Koju od navedenih psihičkih pojava ne ubrajamo u područje strukture ličnosti:
a) temperament
b) motivacija
c) značaj*
d) sposobnost
10) Osoba koja često traži od drugih da urade posao za nju, često optužuje druge da su lijeni, je primjer odbrambenog mehanizma:
a) racionalizacije
b) regresije
c) identifikacije
d) projekcije*
11) Novorođenče ima 15 dana. Koji refleks kod novorođenčeta izazivaju roditelji kada mu prislone prst na obraz?
a) refleks hvatanja
b) refleks sisanja*
c) refleks smijanja
d) refleks kihanja
12) Kada se biološki nezrela jedinka, pod uticajem društvene sredine preobražava u ličnost odraslog, kompetentnog pripadnika društvene zajednice, taj proces nazivamo:
a) integracija
b) asimilacija
c) akomodacija
d) socijalizacija*
13) Socijalni psiholog prvenstveno je zainteresovan za objašnjavanje:
a) individualnih razlika u motivaciji pri radu
b) psihičkih poremećaja kod pojedinaca
c) problema učenja u odrasloj dobi
d) nasilničkoga ponašanja pojedinaca u skupini*
14) Koja od navedenih nije teorijska psihološka disciplina:
a) razvojna psihologija
b) pedagoška psihologija*
c) psihometrija
d) psihopatologija
15) Šta ne ubrajamo u odliku zrele religioznosti ličnosti:
a) kritički ispituje i preispituje vjerovanja i praksu
b) njeguje ličnu slobodu i odgovornost
c) koristi sve snage da motri sva iskustva u vjerskom ozračju
d) podržava individualizam bez odgovornosti*
16) Šta od navedenog nije primarna (osnovna) emocija:
a) mržnja*
b) radost
c) tuga
d) strah
17) Sistemski pokušaj oblikovanja percepcije i spoznaje, te manipuliranja ponašanjem pojedinca, nazivamo:
a) reklama
b) propaganda*
c) javno mnijenje
d) marketing
18) Pospanost, umor, poremećaj koncentracije i pažnje, bolovi u mišićima, depresija, te stanje pretjerane osjetljivosti poput osjećaja napetosti, zabrinutosti i nervoze, ukazuju na sljedeći poremećaj spavanja:
a) apnea u snu
b) narkolepsija
c) insomnia*
d) somnambulizam
19) Inteligencija koja podrazumijeva znanja, vještine i sposobnosti koje pojedinac razvije tokom života nazivamo:
a) oligofrena
b) dementna
c) fluidna
d) kristalizirana*
20) Temperament koji se ogleda u jakim osjećanjima, čestom uzbuđivanju, jakim i naglim reakcijama nazivamo:
a) kolerični*
b) flegmatični
c) melanholični
d) sangvinični
